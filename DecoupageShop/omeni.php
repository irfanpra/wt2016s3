<!DOCTYPE html>


<html>


<head>
	<title>O meni</title>
	<meta charset="utf-8">
	<link rel="stylesheet" type="text/css" href="index.css">
</head>
<body>

	<ul id="meni">
		<li> <a href="index.php">Naslovna</a> </li>
		<li> <a href="omeni.php">O meni </a> </li>	
		<li> <a href="cjenovnik.php">Cjenovnik</a> </li>
		<li> <a href="kontakt.php"> Kontakt </a> </li>
	</ul>


	<div id="oMeni">
		<article>
			<h3>
				Adisa Lisovac - psiholog koja je hobi dekorativne obrade predmeta pretvorila u mali posao
			</h3>

			<img id="disa" src="adisa.jpg" alt="adisa">

			<p>
				Diplomirani psiholog <b>Adisa Lisovac</b> s nama je podijelila divnu priču koja se ne tiče njene struke nego hobija.  U zadnje vrijeme dekupaž je postao veoma popularan. Ipak, trebate imati tu umjetničku nit da biste se mogli baviti dukupažom. Imali stalni posao u struci ili pak ne, ako „u sebi imate čarobne umjetničke žice“ vi ćete odvojiti svoje vrijeme i pobjeći u taj čarobni svijet čiji rezultat su prekrasni proizvodi. Adisa je oduvijek voljela antikvitete i odlučila je starim predmetima udahnuti dušu i učiniti ih lijepima i upotrebljivima. Nakon spleta životnih okolnosti koje su je natjerale da uspori životni tempo, ona je odlučila okušati se u dekupažu i raditi nešto za svoju dušu.
			</p>

			

			<p>Nakon fakulteta radila sam kao CRM (customer relation manager) u odjelu marketinga. Moj opis posla zapravo je podrazumijevao kreiranje poruka koje će predstaviti produkt firme krajnjem korisniku. Još tada je moj poslodavac prepoznao moj kreativni potencijal, pa sam u okviru svojih radnih zadataka učestvovala u kreiranju vizuelnih poruka koje se šalju prema kupcima (kreativni primjenjeni dizajn), te pisanih reklama kao što su PR članci, tekstovi reklama na socijalnim mrežama, TV reklamama, banerima, bilbordima i sl.</p>

			<p>
				Poslije fakulteta živjela sam život „200 na sat“. Posao, vjenčanje, nove obaveze i uloge ispunjavale su moj dan i činile život dinamičnim i intenzivnim, no onda je život odlučio da pritisne dugme "pauza“ - postala sam mama. Kada se rodio moj sin Adem, moj život se pretvorio u jedan mikro svijet u kojem sam se fokusirala prema novoj ulozi majke. Vjerujem da je majčinstvo za svaku ženu ispunjenje u svakom smilsu, no s druge strane i jedna velika životna prekretnica u kojoj sve ono što ste bili prije nego ste u naručje uzeli to najljepše malo biće, stavljate na led. Pored svih obaveza koje majčistvo donosi sa sobom, ono zapravo predstavlja i jednu izvrsnu priliku da se na trenutak zaustavite, osvrnete oko sebe i zapitate šta ja to zapravo želim od života. Posao je stao, ritam života usporio, te sam odlučila iskoristiti tu priliku koju mi je život pružio i učiniti nešto za sebe i svoju dušu. Oduvijek  sam bila veliki zaljubljenik u starine – otkrila  je Adisa.
			</p>

			<p>
				Sve promjene u životu i odluke u koje nismo sto procentno sigurni da li su ispravne lakše je donijeti ukoliko imamo podršku. Jednima su to prijatelji koji u njima prepoznaju talenat, snagu, ambiciju i želju, drugima je to porodica, trećima ko zna, ali zasigurno je svima lakše kada imaju nekoga da ih ohrabri i podrži u onome što su planirali.
			</p>

			<img class="slike" src="kutija1.jpg" alt="kutija1">

			<p>
				Na veliku sreću imam muža koji je podržavao moju ljubav prema antikvitetima, pa smo tako i prilikom uređenja našeg doma umjesto salona namještaja obilazili antikvarnice, pa sam poželjela nekom starom komadu namještaja udahnuti novu dušu, i na taj način sam prvi put saznala za dekupaž tehniku. Dekupaž je tehnika dekorativne obrade predmeta koja predstavlja savršen metod za restauraciju i ukrašavanje kako starih redmeta kojima želite obući novo ruho tako i dekupažom novo možete pretvoriti u „staro“. Vremenom se inicijalna znatiželja i zanimanje za dekupaž pretvorila u pasionirano učenje i istraživanje same tehnike, željela sam saznati više, raditi češće, a ono što je usljedilo zapravio nije bilo dio plana, ali ponekad se kockice u životu same slože, a ja sam odlučila da se ne opirem. Kada sam skupila dovoljno hrabrosti i samopuzdanja odlučila sam ono što radim podijeliti sa svojim prijateljima na socijalnim mrežama. Uslijedile su pozitivne reakcije i komentari koji su mi davali motivaciju da nastavim s tim što radim. Počela sam raditi po narudžbi, mreža mojih kupaca se širila iz dana u dan preporukom i najboljom reklamom od "usta do usta", tako da planirala ja to ili ne moj novi hobi se pretvorio u moju malu kućnu radinost – ispričala je Adisa početne korake u dekupažu i neplanirano pretvaranje hobija u posao.
			</p>


			<p>Želje i naši odabiri su jedno, a planovi koje život ima za nas, nešto sasvim drugo. Kada je Adisa završavala studij Psihologije, nije ni slutila da će se u budućnosti baviti nečim sasvim drugačijim od onoga što je odabrala za buduće zanimanje.</p>

			<p>
				Osjećam da je danas pored samog dekupaža moja misija podijeliti stečeno zanje o ovoj tehnici, pokazati vlastitim primjerom i drugim ljudima da u životu treba znati prepoznati svoj momenat i imati dovoljno samopouzdanja da svi oni koji imaju sklonost ka umjetničkom stvaranju mogu umjetnost uvesti u svoje živote. Danas održavam radionice dekupaža širom BiH i regiona, posjećujem nova mjesta, upoznajem nove ljude i pokušavam na njih prenijeti  svoju kreativnost i ljubav prema ovom poslu – kazala je Adisa.

			</p>

			<p>
				Opus za primjenu dekupaž tehnike je veoma širok, od predmeta za svakodnevnu upotrebu kao što su poslužavnici, police, rokovnici, kutije za nakit itd.
			</p>


			<p>
				Nebitno koji to predmet bio, najviše uživam u radovima prilikom čije izrade imam potpunu umjetničku slobodu i povjerenje od strane kupca. Najljepši su oni radovi kada naručioc kaže „imam puno povjerenje u Vas“. Kada započnem neki rad nikad ne znam kako će to na kraju izgledati, jednostavno krenete i kockice se same slažu, što zapravo i jeste sva ljepota kreativnosti – rekla je Adisa otkrivši nam da njeni kupci ove unikatne proizvode kupuju najčešće kako bi ih poklonili nekome i obradovali dragu im osobu.
			</p>

			<img class ="slike" src="kutija2.jpg" alt="kutija2">

			<p>
				Najčešće su to kutije za nakit, različitih oblika i dimenzija, sa osobnom porukom ili čestitkom ispisanim na nekom dijelu kutije, koja će vlasnika kutije uvijek kada ju pogleda podsjetiti na onoga ko se odlučio da se odrekne komercijalnih poklona i da se potrudi da dragoj osobi pokloni nešto što je jedinstveno i pravljeno posebno za nju.
			</p>


			<p>Zadatak nas kreativaca jeste da formiramo cijene koje će biti prihvatljive našim kupcima, a isto tako neće ugroziti samu vriijednost ručnog rada u odnosu na komercijalnu fabričku proizvodnju. Neki od najprodavanjih radova su kutije za nakit čije cijene se kreću od 40 KM do 60 KM. Zatim table/poslužavnici koji u prosjeku koštaju 40 KM, ogledala s postoljem 50 KM itd. No cijena naravno može varirati u ovisnosti o posebnim željama, tehnici izrade i sl. – rekla je Adisa kojoj je najvažnije da u konačnici kupac bude zadovoljan, a ona time ispunjena i spremna na kreiranje novih proizvoda koji će staviti osmijeh na lice već sljedećem zadovoljnom vlasniku predmeta koji je njenih ruku djelo.</p>


			<p>
				Baviti se dekupažom znači imati fleksibilno radno vrijeme, odrediti sam sebi kada početi, koliko raditi pa pauzirati, kada završiti i kada proizvod kupcu isporučiti. Sve je opuštno i nadahnuto ljubavlju prema ovom poslu. Za izradu jednih proizvoda potrebno je nešto manje vremena, za one komplikovanije malo više, ali koliko god bilo utrošenog vremena, svaki proizvod je lijep i poseban na svoj način.
			</p>


			<p>
				Radim dok moj sin spava, dok se ručak krčka, kada babo i sin izađu u šetnju. Kada legnem u krevet da spavam obavezno iskoristim još par minuta da malo prelistam motive na internetu, spasim neke koje ću iskoristiti možda sutra, a možda za par mjeseci. Nekad rad uspijem završiti za jednu noć, a nekada se to razvuče na nekoliko dana. Ono što je najvažnije svaki rad ima moju maksimalnu posvećenost i pažnju, ne postoje manje i više bitni radovi, svaki od njih je poseban na svoj način – ispričala je Adisa čije proizvode možete pogledati i narudžbe poslati na Facebook stranicu Adisa Lisovac decoupage shopp ili je kontaktirati putem profila na facebooku Adisa Lisovac Dekupaž.
			</p>

			
		</article>
	</div>

</body>
</html>